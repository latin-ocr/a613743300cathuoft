DECRETA. 27

non a parte acatholica de permittendo libero exercitio religionis
parti catholicae 3 a parte vero catholica, de conversione compartis
acatholicae curanda.

7. Cum saepe fiat ut exteri in Angliam veniant ad ineun-
dum matrimonium, caveant summopere presbyteri, ne concurrant
matrimonio in fraudem legis contrahendo. Propterea, in omni
hujusmodi casn, recurrant ad episcopum ε prae oculis habita pro
hoc casu, nec non pro matrimoniis vagorum, instructione S.
Officii, die 21 Aug. 1670 edita.

8. Cum occurrerit casus impedimenti matrimonialiS, mit
tat sacerdos ad episcopum supplicem libellum, in quo casum
exponat, ita ut gradus, vel alia causa in qua petitur dispensatio,
accurate describatur3 simulque rationes pandat ob quas conce-
dendam censeat. Quod si episcopo visum fuerit dispensationem
largiri, vel propriis facultatibus utenS‚ vel post Sanctae Sedis
petitam et obtentam veniam (si facultatum quibus pollet
limites excedat casus), ipse, per se aut per vicarium, dispensatio-
nem per scripta, cum omnibus clausulis a jure requisitiS‚ sacerdoti
supplicanti tradi curabit, cum annexa scheda attestante exsecu-
tionem dispensationis. Quam quidem sacerdOS, a se subscriptam,
reddet episcop0, in archivo servandam, in testimonium legitimi
matrimonii.

9. Dispensationes igitur matrimoniales nunquam viva voce,
vel per simplicem epistolam, concedantur, sed per formulam
accurate concinnatam.

’ DECRETUM xxm.

Dc Praeceptis Ecclesiae.

1. Optandum quidem esset ut festorum observantia accurata
inter nos vigeret3 sed cum difficile sit a servilibus operibus
abstinere, iis maxime qui ab heris protestantibus dependent,
enixe adlaborandum, ut fideles iis diebuS, si infra hebdomadam
cadunt, saltem Missae assistant. Ac propterea debent missionarii,
si fieri potest, ad satisfaciendum eorum devotioni, saltem unam
Missam diluculo celebrandam curare. Ipsos autem moneant, ut
non propria auctoritate, sed de licentia sacerdotiS, negotiis et
operibus in iis diebus incumbant.

