nncnn‘m. 227

non satis est verbum vitae, et ad pietatem incitamenta, eis
tantum qui ad nos ultro accedant offerre3 sed oves praesertim
perditae, et eos qui a pietate deficientes in vitiorum barathrum
lapsi et demersi sunt, nec vocem pastoris audire volunt, exquirere
et in quantum possumus ad Deum reducere tenemur. Accedit
alia ad nostrates apostolica missio. Plures enim inveniuntur in
Anglia, qui Catholicis genitoribus orti, fide saltem et nomine
Catholici, sed in acatholicorum orphanotrophiis vel in scholis
sub lege publica constitutis instructi, educatione Catholica
omnino privati, omnem Dei cultum penitus reliquerunt. Istae
revera sunt oves de quibus Salvator loquitur cum dicit, “Venit
Filius hominis quaerere et salvum facere quod perierat.’' ¹
Denique ante missionariorum oculos undique protenditur Anglia
nostra, sacra olim, Deo dilecta, sanctorum ferax sicut Paradisus
Domini3 hodie quidem misere mutata, adhuc tamen pulchra, et
propter Sanctorum memorias cara nimis. Ergo messis quidem
multa3 albescunt segetes: immittamus falcem; manipulos colli-
gamus indefessa patientia, spe firma, inexplebili charitate.

9. Singulis quadrienniis, juxta constitutionem Sixti V.,
Romame Pontifex, § 4, Angliae Episcopi limina Apostolorum
visitare tenentur, et relationem quam maxime adcuratam gregis
sibi commissi summo Pontifici exhibere. Quod ut recte fiat,
necesse omnino est ut rectores ecclesiarum et missionarii suas
etiam partes conferant, et statum animarum sibi commissarum
accurate praescriptum Episcopo exhibeant. conficiatur ergo,
in quantum fieri potest, a singulis ecclesiarium rectoribUS,
adjuvantibus missionariis qui eis adj uncti sunt, populi census
accuratuS, in quo inscribantur numerus et familiarum et singu-
lorum eorumdem membrorum, tum parvulorum, tum adultorum,
nomina, additis etiam omnibus adjunctis quae ad fidem, ad
moreS, ad pietatem, et praesertim ad parvulorum educationem
spectant. Et quoniam labentibuS, non annis tantum, sed
aliquando mensibuS, in populi nostri conditionem permutationes
plurimae solent incidere, hujusmodi census et animarum status
diligenter inspiciatur et corrigatur.

²Luc. xix. 10.

