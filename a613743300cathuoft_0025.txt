DECRETA. 7

DECRETUM X.
De Hierarchia Ecclesiastioa.

Quidquid emolumenti ex hac Synodo in nostras dioeceses
dimanaturum confidimus, id imprimis a restaurata Hierarchia
ecclesiastica est procul. dubio repetendum. Vix enim erat
sperandum, manente antiquiore regiminis forma, Episcopos
Synodali conventu fore adunandOS, et ea qua par est auctoritate,
de rebus ecclesiasticis decreta laturos. Solemni igitur modo
Deo agendae sunt gratiae, qui non fecit taliter omni nationi,
sed nobis tam praeclarum munus et insigne sui amoris pignus
impertitus est.

Sed etiam Sanctissimo Domino Pio divina providentia
Papae IX.‚ devotissimo cordis affectu sunt grates rependendae?
cujus in nos propensi et paterni animi argumentum inde accepi-
mus, quod ad nostras clerique preces inclinatus, diu anxieque
speratam Hierarchiam benignissime concesserit. Antequam
igitur hoc concilium absolvatur, volumus ut litterae ad Sanctis-
simum Dominum conscribantur, atque ab omnibus Patribus
subscribantur, in quibus unus omnium nostrum filialis affectus
reverenter exprimatur, et grati nostri animi testimonium, pro
hoc praesertim benefici0, ad ipsum deferatur.

DECRETUM XI.
De Capitulis Cathedralibue.

Quamvis ab Apostolica Sede, per breve Apostolicum, die
19 Novembris 1850 datum, concessum benignissime fuerit, ut
unusquisque Episcopus Capitulum erigere valeret, jamque in
unaquaque fere dioecesi, virtute concessionis hujusmodi, Capi-
tulum legitime constitutum existat, placuit tamen ut ad
pleniorem hujus institutionis cognitionem, hic apponantur, ac
in perpetuum mansurae recolantur, legeS, ac alia illuc perti—
nentia, jam quidem Decretis S. Congregationis de Propaganda
Fide, die 21 aprilis anni currentis 1852 plene approbata3 quorum
decretorum tenor actis hujus Synodi adnectetur (¹).

(1) Vide Appendicem, 11⁰ L, ΙΙ., ΙΙΙ., 1V., V.‚ VI, p 50 et seqq.

