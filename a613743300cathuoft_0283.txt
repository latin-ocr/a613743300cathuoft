APPEND. 1. ENCYC. ‘QUANTA cum! 265

amoris sui vinculis omnia ad seipsum trahat, utque omnes
homines sanctissimo suo amore inflammati secundum Cor Ejus
ambulent digne Deo per omnia placenteS‚ in omni bono opere
fructificantes. Cum autem sine dubio gratiores sint Deo
hominum preceS, si animis ab omni labe puris ad ipsum acce-
dant, idcirco caelestes Ecclesiae thesauros dispensationi Nostrae
commissos Christi fidelibus Apostolica liberalitate reserare cen-
suimUS‚ ut iidem fideles ad veram pietatem vehementius incensi
ac per Poenitentiae Sacramentum a peccatorum maculis expiati
fidentius suas preces ad Deum effundant, ejusque misericordiam
et gratiam consequantur.

Hisce igitur Litteris auctoritate Nost-ra Apostolica omnibus
et singulis utriusque sexus catholici orbis fidelibus Plenariam
Indulgent-iam ad instar J ubilaei concedimus intra unius tantum
mensis spatium usque ad totum futurum annum 1865 et non
ultra, a Vobis, Venerabiles FratreS, aliisque legitimis locorum
Ordinariis statuendum, eodem prorsus modo et forma, qua ab
initio supremi Nostri Pontificatus concessimus per Apostolicas
Nostras Litteras in forma Brevis die 20 mensis Novembris anno
1846 dataS, et ad universum episcopalem vestrum Ordinem
missa8, quarum initium “Arcano Divinae Providentiae consili0,’'
et cum omnibus eisdem facultatibus, quae per ipsas Litteras a
Nobis datae fuerunt. Volumus tamen, ut ea omnia serventur,
quae in commemoratis Litteris praescripta sunt, et ea excipian-
tur, quae excepta esse declaravimus, Atque id concedimus, non
obstantibus in contrarium facientibus quibuscumque, etiam
speciali et individua mentione ac derogatione dignis. Ut autem
omnis dubitatio et difficultas amoveatur, earumdem Litterarum
exemplar ad Vos perferri jussimus·

“RogemuS, Venerabiles Fratres, de intimo corde et de tota
mente misericordiam Dei, quia et ipse addidit dicens: Miseri-
cordiam autem meam non dispergam ab eis, Petamus et
accipiemus3 et si accipiendi mora et tarditas fuerit, quoniam
graviter offendimUS, pulsemus, quia et pulsanti aperietur, si
modo pulsent ostium preceS, gemitus et lacrymae nostrae,
quibus insistere et immorari oportet, et si sit unanimis oratio

