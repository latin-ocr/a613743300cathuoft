DECRETA. 1 1

locorum ubi existunt ecclesiae inter se distantiam, tum quod
multis in casibus, ecclesiarum locO, missionibus inserviant
oratoria virorum laicorum aedibus annexa, nec non alias ob
causas quas hic enumerare supervacaneum videtur. Quapropter
Archiepiscopi et Episcopi supplicandum censuerunt sanctissimo
Domino Nostr0, ut dignaretur concedere, ac sancire formam
regiminis ab ipsis propositam, per quam et incommoda recensita
evitarentur, et parochialis regiminis methodus paulatim intro-
duceretur. Quibus nostris precibus Sanctissimus annuit3 ut
patent ex decreto a S. C. de P. F. die 21 Aprilis anni curr.
emisso: cujus tenor actis hujus Synodi adjicietur (²).

1. Hujus igitur vigore, donec a S. Sede aliter provideatur,
in singulis dioecesibuS, auctoritate Episcopi, de consilio tamen
Capituli, ecclesiae nonnullae seligantur, quae magis aptae
videntur, ut ad instar paroeciarum haberi possint.

2. Iis ordinario praeficiatur sacerdos qui titulum habeat
Hectoris missionarii, qui Ecclesiae et animarum curam gerat,
quemadmodum caeteri ecclesiis in Anglia praepositi; sed per-
manenter institutus habeatur.

3. Episcopus, in dioecesana Synod0‚ seligat quinque pro-
batissimos presbyterOS‚ qui commissionem investiyationis
constituant, atque unus ex his commissioni ipsi per Episcopum
praeficiatur.

4. Rector missionarius permanenter institutus definitive
dejici non poterit, nisi tribus saltem ex memorata commissione
ad causae examen adhibitiS, atque eorum consilio accepto.

De modo procedendi in hujusmodi investigatione provide-
bitur per aliquod statutum, quod ab Episcopis nonnullis in
Synodo deputandis praeparabitur, ac S. congregationi pro appro-
batione submittetur (²).

5. Ad praecavendas quaestiones quae insurgere possent,
declaramus quod, non obstante rectoris missionarii deputatione,
licebit Episcop0, de consilio Capituli, intra limites missionis cui
praeponitur, novas ecclesias condere, ac portionem districtus iis-
dem attribuere, si necessitas aut utilitas populi fidelis id requirat.
Hujusmodi autem limites quantocius Episcopi definiri curent.

(1) Vide Append., n⁰ VIII„ p. 59.
(2) Vide Append. n⁰ IX„ X„ p. 60. et seq.

