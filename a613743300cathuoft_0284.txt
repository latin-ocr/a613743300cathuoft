266 cONC. PRov. wsser. 1v.

. unusquisque oret Deum non pro se tantum, sed pro
omnibus fratribus, sicut Dominus orare nos docuit.’'l Quo vero
facilius Deus Nostris Vestrisque, et omnium fidelium precibus
votisque annuat, cum omni fiducia deprecatricem apud Eum
adhibeamus Immaculatam sanctissimamque Deiparam Virginem
Mariam, quae cunctas haereses interemit in universo mund0‚
quaeque omnium nostrum amantissima Mater “tota suavis est

. ac plena misericordiae, . . . omnibus sese exorabilem,
omnibus clementissimam praebet, omnium necessitates amplis-
simo quodam miseratur affectu,'’² atque utpote Regina adstans
a dextris Unigeniti Filii Sui Domini Nostri J esu Christi in
vestitu deaurato circumamicta varietate, nihil est, quod ab Eo
impetrare non valeat. Suffragia quoque petamus Beatissimi
Petri Apostolorum Principis, et Co-apostoli ej 115 Pauli, omnium-
que Sanctorum Caelitum, qui facti jam amici Dei pervenerunt
ad caelestia regna, et coronati possident palmam, ac de sua im-
mortalitate securi, de nostra sunt salute solliciti.

Denique caelestium omnium donorum copiam Vobis a Deo
ex animo adprecantes‚ singularis Nostrae in Vos caritatis pignus
Apostolicam Benedictionem ex intimo corde profectam Vobis
ipsiS‚ Venerabiles FratreS, cunctisque Clericis, Laicisque fidelibus
curae vestrae commissis peramanter impertimus

Datum Romae apud S. Petrum die VIII. Decembris anno
1864, decimo a Dogmatica Definitione Immaculatae Concep-
tionis Deiparae Virginis Mariae.

Pontificatus Nostri Anno decimo nono,

PIUS PP. IX.

¹ S. Cyprian. Epist. Π.
² S. Bernard. Serm- de duodecim praerogativis B. V. M. ex verbis Apocalyp.

 

