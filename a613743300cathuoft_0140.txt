122 30113. PRov. wEer. 11.

atque hanc gloriam et laudem Sanctissimae Suae Matri offerre
et decernere. Certissima vero spe et omni prorsus fiducia

' nitimur fore, ut ipsa Beatissima Virgo, quae tota pulchra et

Immaculata venenosum crudelissimi serpentis caput contrivit,
et salutem attulit mundo, quaeque Prophetarum, Apostol-
orumque praeconium, et honor Martyrum, omniumque Sanctorum
laetitia et corona, quaeque tutissimum cunctorum periclitan-
tium perfugium, et fidissima auxiliatrix, ac totius terrarum
orbis potentissima apud unigenitum Filium suum mediatrix, et
conciliatriX, ac praeclarissimum Ecclesiae sanctae decus et
ornamentum, firmissimumque praesidium cunctas semper intere-
mit haereseS, et fideles POPUJOS, gentesque a maximis omnis
generis calamitatibus eripuit, ac Nos ipsos a tot ingruentibus
periculis liberavit3 velit validissimo suo patrocinio efficere, ut
sancta Mater catholica Ecclesia cunctis amotis difficultatibus,
cunctisque profligatis erroribus, ubicunque gentium, ubicunque
locorum quotidie magis vigeat, floreat, ac regnet a mari usque¹ ’
3(1 111313 et a flumine usque ad terminos orbis terrarum, omnique
pace, tranquillitate ac libertate fruatur, ut rei veniam, aegri
medelam, pusilli corde robur, afflicti consolationem, periclitantes
adjutorium obtineant, et omnes errantes, discussa mentis caligine,
ad veritatis ac justitiae semitam redeant, ac fiat unum ovile et
unus pastor.

Audiant haec Nostra verba omnes Nobis charissimi catholicae
Ecclesiae filii, et ardentiori usque pietatis, religionis, et amoris
studio pergant colere, invocare, exorare, Beatissimam Dei Geni-
tricem Virginem Mariam sine labe originali conceptam, atque ad
hanc Dulcissimam misericordiae et gratiae Matrem in omnibus
pericuIiS, angustiiS, necessitatibUS, rebusque dubiis ac trepidis
cum omni fiducia confugiant. Nihil enim timendum, nihilque
desperandum ipsa duce, ipsa auspice, ipsa propitia, ipsa prote-
gente, quae maternum sane in nos gerens animum, nostraeque
salutis negotia tractans de universo humano genere est sollicita,
et coeli terraeque Regina a Domino constituta, ac super omnes
Angelorum choros Sanctorumque ordines exaltata astans a dextris
Unigeniti Filii sui Domini Nostri J esu Christi maternis suis
precibus validissime impetrat, et quod quaerit invenit, ac
frustrari non potest.

