nncnmA. 159

clicam ad omnes Episcopos Universalis Ecclesiae direxit, quae
inter scripta doctissimi illius Pontificis secundum locum tenet,
ex qua haec sola verba citanda duximus. ‘⁶ Cordi idcirco vobis
esse debet, ut ubi forsan nondum instituta fuerint Clericorum
Seminaria, quam citissime instituantur, vel jam instituta
amplificent-,urla

Tandem ut ad ipsa tempora nostra perveniamuS, Sanctissi-
mus Dominus et Summus Pontifex, qui sublimem Petri Cathe-
dram feliciter occupat, veluti gloriosi Sui Decessoris Benedicti
XIV. vestigia premens, in primis quas post electionem emisit
Encyclicas Litteras, anno nempe 1846, eisdem pene verbis
eamdem sollicitudinem praescribit et inculcat. “ Quare vobis
nihil antiquius, nihil potius esse debet, quam omni opera,
solertia, industria Clericorum Seminaria ex Tridentinorum
Patrum praescripto instituere, si nondum existunt, atque insti-
tuta, si opus fuerit, amplificare.”2

Quo vero modo praeclarissimus iste Pontifex exemplo
exhibuerit quod sermone docuerat non est nostrum dicere.
Manet enim, et Dei favente Gratia, aeternum manebit hujus
sui studii insigne monumentum, Seminarium Pium pro omnibus
Dominii Pontificii Dioecesibus institutum, opus quidem tanto
nomine dignum.

Haec quidem totius Ecclesiae VOX, ab ipsis ejus primordiiS,
et quidem a Magistro Christo ad nostrum aevum nullo non
tempore resonanS, vere traditio, quaedam Ecclesiastica dici
potest, talis ut indubiam normam nobis praestet, qua ratione
clerus omni virtutum genere comparatUS, ad agrum Ecclesiae
excolendum aptissimus, nobis suppeditetur. Attamen non
solum aures sed et cor nostrum perculit ista Sponsae Christi,
nostraeque Matris vox, nosque in Synodo excitavit, ut accinga-
mus lumbos nostros, ad amplius et perfectius aedificandam
hanc domum Dei, in qua novellae olivarum sedeant in circuitu
mensae nostrae, mensae quidem coelestis, quae abundat
panibus.

Unusquisque Episcoporum sibi proponit omni industria

1 Bunar. Roman. Bened. XIV ., num. 2.
2 Pii IX. RM. Acta, Part 1., p. 19.

