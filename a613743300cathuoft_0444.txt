426 Anmrro x1.

admittatur absque testimonialibus literis tum Ordinarii orginis,
tum etiam Ordinarii loci, in quo Postulans post expletum
decimum quintum annum aetatis suae ultra annum moratus
fuerit.

2. Ordinarii in praefatis literis testimonialibus postquam
diligenter exquisiverint etiam per secretas informationes de
Postulantis qualitatibus, referre debeant de ejus natalibus, aetate,
moribuS, vita, fama, conditione, educatione, scientia3 an sit
inquisitUS, aliqua censura, irregularitate, aut alio canonico
impedimento irretituS‚ aere alieno gravatuS, vel reddendae alicuj us
administrationis rationi obnoxius. Et sciant Ordinarii eorum
conscientiam super veritate expositorum oneratam remanere3
nec ipsis unquam liberum esse hujusmodi testimoniales literas
denegare3 in eisdem tamen super praemissis singulis articulis
ea tantum testari debere, quae ipsi ex conscientia affirmare posse
in Domino judicaverint.

⁷ 3. Omnibus et singulis Superioribus regularibus, aliisque
ReligiosiS, ad quos spectat, cujuscumque gradus sint, et instituti
licet exempti, et privilegiati ac de necessitate exprimendi, etiam
in virtute sanctae obedientiae huj us decreti observantia districte
praecipitur: et qui contra hujus decreti tenorem aliquem ad
habitum religiosum receperit, poenam privationis omnium
officiorum, vocisque activae, et perpetuae inhabilitatis ad alia in
posterum obtinenda eo ipso incurrat, a qua nonnisi ab Apostolica
Sede poterit dispensari. ⁷

4. Vi cujuscumque privilegii, facultatis, indulti, dispen-
sationis, approbationiS, regularum, et constitutionum etiam in
forma specifica, quam ab Apostolica Sede aliquis Ordo, Institu-
tum, Superior Religiosus consequeretur, numquam huic decreto
derogatum esse censeatur, nisi ei expresse et nominatim dero-
getur, licet in concessione derogatoriae generales quamtumvis
amplae apponantur. Quod si alicui Instituto expresse, et nomi—
natim dispensatio super eodem decreto aliquando concedi cont-i-
gerit, aliis minime extendi vi poterit cujuscumque privilegii, et
communicationis privilegiorum.

 

